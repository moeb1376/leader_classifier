
	●این‌بار هم طبق روال گذشته، حضرت عالی جزو نخستین کسانی هستید که در این مرحله از انتخابات رأیتان را به صندوق انداختید. ملت ایران آماده‌اند نصایح، توصیه‌ها و رهنمودهای حضرت عالی را در باره اهمیت این دوره از انتخابات و نقش مردم بشنوند.
	
	بسم‌اللَّه‌الرّحمن‌الرّحیم.
	اهمیت این دوره از انتخابات، مثل اهمیت مرحله‌ی قبلی انتخابات است. مرحله‌ی دوم از لحاظ اهمیت، با مرحله‌ی اول هیچ تفاوتی ندارد؛ و همان انگیزه و همان احساس و همان روحیه‌ی تکلیف‌پذیری و مسئولیت‌پذیریای که در مرحله‌ی اول همه‌ی ما را وادار کرد که به پای صندوقها بیائیم، عیناً همان روحیه و همان احساس مسئولیت این‌بار هم ما را فرامیخواند که به پای صندوق رأی بیائیم و رأیمان را بیندازیم. و یک مثل قدیمی در همه جای ایران هست که: «کار را که کرد؟ آن که تمام کرد»؛ این، تمام کردنِ کار است.
	
	ان‌شاءاللَّه ملت عزیزمان در حوزه‌هائی که انتخابات به مرحله‌ی دوم کشیده شده، همت کنند و پای صندوقها بیایند تا رأی خوبی جمع شود و مجلس خوبی به توفیق الهی و به حول و قوه‌ی الهی ان‌شاءاللَّه تشکیل شود.
	
	● خیلی متشکرم از محضرتان.
	
	من هم از شما متشکرم.
	
	***
	
	خدا ان‌شاءاللَّه از همه‌تان این زحمات را قبول کند و همه‌تان را عاقبت بخیر کند و ان‌شاءاللَّه دفعات متعددی توفیق پیدا کنید که این مسئولیت و وظیفه را انجام بدهید. (۱)
	
	۱) در پاسخ به درخواست دعای خیر از طرف یکی از دست‌اندرکاران برگزاری حوزه‌ی انتخابیه بیان فرمودند.