
	بسم‌اللَّه‌الرّحمن‌الرّحیم
	
	الحمدللَّه ربّ العالمین والصّلاة والسّلام علی سیّدنا و نبیّنا ابی‌القاسم محمّد و علی اله الأطیبین الأطهرین المنتجبین الهداة المهدیّین المعصومین سیّما بقیةاللَّه فی الأرضین.
	
	برای من مایه‌ی افتخار و سربلندی است که در این نقطه، در جمع شما راهیان نور و مجموعه‌ی عشاق دل‌باخته‌ی یاد شهیدان حضور داشته باشم. به همه‌ی برادران و خواهران عزیزی که در این منطقه سکونت دارند و همین‌طور به شما برادران و خواهران عزیزی که از نقاط مختلف کشور برای تکریم شهیدان به این نقطه آمده‌اید، سلام عرض میکنم.
	اگر این شهیدان عزیز نمیبودند و چنانچه این مردم مؤمن در این منطقه، سدِ راه دشمن نمیشدند، سرنوشت ایران عزیز و اسلامی چیز دیگری میشد. امروز و فردا و فرداها این ملت و این کشور، مرهون فداکاری شهیدان عزیزی است که این منطقه‌ی عظیم را با جسم و جان خود محافظت کردند، استقلال کشور را حفظ کردند و عزت این ملت را حفظ کردند. من در این منطقه، مردمی را دیدم که عمر خود را در همین منطقه گذرانده بودند - برادران و خواهران عرب - و با شجاعت، با جانفشانی و وفاداری خود به اسلام و ایران عزیز، آن‌چنان ایستادگیای کردند که همه‌ی محاسبات دشمن بعثی و پشتیبانان خارجىِ او، غلط از آب درآمد. من در این منطقه، جوانان غیور این کشور را مشاهده کردم که از اکناف این کشور پهناور و بزرگ، از آغوش خانواده‌ها، از زندگی راحتِ در کنار پدر و مادر، دل بریده بودند تا به اینجا بیایند و از مرزهای شرف و عزت ایران اسلامی دفاع کنند. خوزستان، نقطه‌ای است که در آن توطئه‌ی دشمنان ناکام ماند؛ خوزستان منطقه‌ای است که در آن محاسبات دشمنان اسلام غلط از آب درآمد. طاغوتِ عراق طور دیگری محاسبه کرده بود و پشتیبانان صدام - یعنی امریکا و دیگر عناصر اردوگاه استکبار جهانی - محاسبات دیگری کرده بودند. همت شما مردم، غیرت جوانان مسلمان از سراسر کشور و حمیّت و ایمان مرد و زنِ این سرزمین، محاسبات آنها را از ریشه باطل کرد. جانهایی در اینجا قربان اهداف بلند اسلامی شدند؛ که این شهید عزیز ما - شهید چمران - یکی از نمونه‌های برجسته‌ی آن است. یاد شهدا گرامی باد! یاد سرداران شهید و مجاهدان راه خدا گرامی باد! یاد شهیدان خوزستان و جوانان مخلص عرب - از اهواز و سوسنگرد و شادگان و حمیدیه و هویزه و دیگر مناطق این استان و شهیدان آبادان و خرمشهر - گرامی باد! اینها این کشور را بیمه کردند.
	یک پیام به استکبار جهانی: استکبار جهانی بداند که این ملت فولاد آبدیده است. زن و مردِ این کشور و این مرز و بوم، جوان و پیرِ این میهن بزرگ اسلامی و نسلهای پیدرپی از این ملت بزرگ، که در کوره‌های حوادث آبدیده شده‌اند، برای خودشان یک رسالت قائلند؛ رسالت پاسداری از اسلام و پرچم برافراشته‌ی اسلام در این سرزمین؛ که امروز یکونیم میلیارد مسلمان در مناطق مختلف دنیا به این پرچم چشم دوخته‌اند؛ این عمق راهبردىِ ملت و انقلاب ما در کشورهای اسلامىِ منطقه است؛ در فلسطین است، در شمال آفریقاست، در خاورمیانه است، در آسیای میانه است و در شبه قاره است؛ اینها عمق راهبردی ملت ایران است.
	پیام دوم خطاب به مسئولین عزیز خودمان است؛ مسئولین کشور، قدر این ملت را بدانند؛ این پیوند میان ملت و مسئولین یک چیز ارزشمندی است. با همه‌ی وجود برای این مردم و همه‌ی مناطق کشور کار کنند؛ به خصوص منطقه‌ای مثل منطقه‌ی پراستعداد خوزستان؛ که هم از لحاظ طبیعی و هم از لحاظ نیروی انسانی، منطقه‌ی بسیار بااستعدادی است.
	خدا را شکر میکنیم که این دولتی که اکنون سرکار است، دولت کار است؛ دولت کار، دولت خدمت. ملت هم همین را میخواهد؛ مردانی که آستینها را بالا بزنند و کمر خدمت به این مردم را ببندند. من در سال هفتادوپنج که به خوزستان آمدم، در تمام این منطقه‌ی وسیع حرکت کردم؛ خیلی جاها را خودم از نزدیک دیدم، خیلی جاها هم هیأتهایی فرستادیم، دیدند؛ اگر آن برنامه‌هایی که در نُه سال قبل برای خوزستان طراحی شد، خوب اجرا میشد، حالا ما خیلی جلوتر بودیم. حالا هم دیر نشده است. باید برای خوزستان و همه‌ی استانهای کشور، تلاشهای مجدانه، دلسوزانه و مدبرانه انجام بگیرد.
	* * *
	و الان ارید ان احچی و ایاکم ایها الاخوة و الاخوات العرب! باللغة العربیة الحبیبة. مرّة اخری یعاودنی الشعور بالفخر و السعادة و تثور فی نفسی ذکریات مهیّجة عزیزة و انا اجد نفسی فی هذه المنطقة و بین الاعزة من اخوانی و اخواتی العرب الکرام.
	هنا بالذات و بینکم انتم ایها المواطنون العرب شاهدت بأمّ عینی خلال سنوات الدفاع المقدس عظمة جهادکم و جسامة تضحیاتکم هنا فی هذه الارض الطاهرة رأیت رجالاً و نساء مفعمین بالایمان و الیقظة و الشجاعة قد بلغوا من القوّة فی احباط مکائد العدو المهاجم و دسائسه بقدر قوّتهم فی التغلب علی دبّاباته و مدافعه و اعوانه البعثیین السفلة. هنا بالذات عشت مع قلوب طافحة بالولاء لآل بیت رسول‌اللَّه (صلی‌اللَّه‌علیه‌واله‌وسلّم) و بالوفاء للوطن الاسلامی قد صیّروا من شبابهم زبر الحدید و من رجالهم حصوناً منیعة للدفاع عن ثغور الوطن. لقد قضیت هنا ایاماً و لیالی مع مواطنین مخلصین ودودین ذوی حمیّة دینیة و شهامة حسینیة و مفاخر عظیمة سطّروها فی جهادهم ضد الانگلیز و عملائه المأجورین و علی طریق الثورة الاسلامیة و استقلال الوطن و کرامته. لقد استجدّت فی نفسی هذه الذکریات فی اهواز قبل تسع سنین حین التقیت باخوة اعزّة کرام قدموا من الحمیدیة و سوسنگرد و شادگان و هویزة و سائر مناطق خوزستان. وانعکست فی ما القاه الشعراء و الخطباء العرب من ابناء هذه المنطقة و بلغت اسماع جمیع الشعوب العربیة.
	ان السرور لیغمرنی ان ازور الیوم مرة اخری جمعاً منکم ایها المواطنون العرب. و ان اری امامی و بعد مرور علی ما مضی، مستقبلاً زاهراً لهذه المنطقة الحساسة من وطننا الاسلامی. ایها الاخوة و الاخوات الاعزّة! مما لا شک فیه انّ هذه المحافظة بامکانیاتها الهائلة و بهمّة أهالیها و المسؤولین فیها قادرة ان تتحول الی نموذج لتطوّر البلاد. لو انّ ما وضعناه من خطط لهذه المحافظة فی زیارتی السابقة قد نفّذ بشکل کامل لکنّا الیوم اقرب بکثیر من الوضع الذی نتوخّاه و نطلبه. ولکنّی أعلم و کلّی ثقة انّ هذه الحکومة الجدیدة - الّتی هی حکومة العمل و الخدمة - قادرة بحول اللَّه و قوّته ان تقطع خطوات رحبة علی هذا الطریق و ان تقرّبنا کثیراً ممّا نریده لأهلنا فی خوزستان. و اغتنم الفرصة لأطلب من کل اهالی هذه المحافظة - عرباً و غیر عرب - ان یساعدوا الحکومة فی اعمار خوزستان و ایصالها الی الوضع المطلوب. ان الشعب الایرانی - کما تعلمون - له اعداء؛ لا یریدون أن یحقق هذا البلد تقدماً یتناسب مع عظمته و هؤلاء یعمدون الی الوان المؤامرات و من تلک، الاخلال بالأمن و الاستقرار لیصدّوا عملیات الاعمار و الازدهار و یدفعوا بالحکومة الی الانشغال فی المشاکل الیومیة. انّ مجاورة المحتلّین الانگلیز فی محافظتی البصرة و العمارة فی العراق؛ الذین جاهروا بعدائهم و خبثهم خلال قرنین تجاه الشعب الایرانی یمهّد لتآمر المعتدین. لکنّ حکومة ایران و شعبها و خاصة غیاری خوزستان سیتغلّبون علی هذا التآمر، علی جمیع هذه التآمرات، و سیردّون کید الاعداء الی نحورهم باذن اللَّه تعالی.
	نسأل اللَّه سبحانه و تعالی ان یبعد عن الشعب العراقی المظلوم، شرّ المحتلّین و ان یمنّ علی الشعبین الایرانی و العراقی بالرفعة و العزّة و التقدم فی ظلال رایة الاسلام و حبّ رسول اللَّه و آل بیته الکرام (صلواةاللَّه‌علیهم‌اجمعین). امین یا ربّ العالمین.
	والسّلام علیکم و رحمةاللَّه و برکاته(۱)
	___________________________________________________
	۱) اکنون میخواهم با شما برادران و خواهران عرب، با زبان دوست‌داشتنی عربی سخن بگویم. باز هم از اینکه در این منطقه و در میان برادران و خواهران گرامی عرب هستم، احساس افتخار و خوشوقتی نموده و خاطرات شورانگیز و ارزشمندی در دلم غلیان میکند.
	درست در همین‌جا، در میان شما شهروندان عرب بود که طی سالهای دفاع مقدس، با چشم خود عظمت جهاد و فداکاریهای سترگ شما را مشاهده کردم. اینجا، در همین سرزمین پاک، مردان و زنانِ سرشار از ایمان و آگاهی و دلاوری را دیدم که به همان گونه که بر تانکها و توپها و مزدوران پست بعثی پیروز شدند، توانستند ترفندها و دسایس دشمن را نیز درهم شکسته و خنثی کنند.
	در همین‌جا بود که من دلهایی لبریز از عشق و وفا به خاندان پیامبر خدا (صلی‌اللَّه‌علیه‌واله‌وسلّم) و سرشار از وفاداری به میهن اسلامی را میدیدم، که از جوانان خود پاره‌هایی آهن، و از مردانشان دژهایی تسخیرناپذیر برای دفاع از مرزهای میهن ساخته بودند. من در اینجا، روزها و شبهایی را با هم‌میهنانی پُراخلاص و محبت و دارای غیرت دینی و شهامت حسینی به سر بردم. آنان در جهاد خود علیه انگلیسیها و عمّال مزدورشان، و در راه انقلاب اسلامی و استقلال و شرف و عزت میهن، افتخارات عظیمی را برای خود به ثبت رسانده‌اند.
	نُه سال پیش، وقتی در اهواز با برادران عزیز و ارجمندی که از حمیدیه، سوسنگرد، شادگان، هویزه و سایر مناطق خوزستان آمده بودند، دیدار کردم، همین خاطرات در ذهنم تازه شد و در سخنان شعرا و خطبای عرب این منطقه، که به گوش همه‌ی ملل عرب رسید، انعکاس یافت.
	خوشحالم که امروز نیز، بار دیگر به دیدار جمعی از شما هم‌میهنان عرب میآیم و با مروری بر گذشته، آینده‌ی درخشان این منطقه‌ی حساس میهن اسلامی را در برابر خود میبینم.
	خواهران و برادران گرامی! بدون شک این استان با امکانات عظیمی که دارد و با همت مردم و مسئولان آن، میتواند به الگویی برای تحول و پیشرفت کشور تبدیل شود. اگر برنامه‌ها و طرحهایی را که طی دیدار سابقم برای این استان ترسیم کرده بودیم، به طور کامل اجرا میشد، امروز به آن وضع مطلوب و مورد نظر خیلی نزدیکتر شده بودیم. ولی من میدانم و کاملاً یقین دارم که این دولت جدید - که دولت کار و خدمت است - به یاری خدا میتواند گامهای بلندی در این راه بردارد و ما را به آنچه برای هم‌میهنان خوزستانیمان در نظر داریم، خیلی نزدیکتر سازد. از این فرصت استفاده میکنم و از همه‌ی اهالی این استان - اعم از عرب و غیر عرب - میخواهم تا دولت را در امر عمران و سازندگی خوزستان و رساندن آن به وضع مطلوب یاری دهند. چنانکه میدانید، ملت ایران دشمنانی دارد که نمیخواهند این کشور به پیشرفتی متناسب با عظمت خود نایل شود. آنها به توطئه‌های گوناگون - از جمله، اخلال در امنیت و ثبات کشور - دست میزنند تا جلو کارهای عمرانی و پیشرفت و شکوفایی را بگیرند و دولت را با مشکلات روزمره سرگرم کنند.
	همسایگی با اشغالگران انگلیسی در استانهای بصره و عماره‌ی عراق، با توجه به اینکه طی دو قرن، دشمنی و خباثت خود را نسبت به ملت ایران نشان داده‌اند، زمینه را برای توطئه تجاوزگران فراهم میسازد. ولی دولت و ملت ایران - به ویژه مردم غیور خوزستان - بر همه‌ی این توطئه‌ها غلبه خواهند کرد و به یاری خدا، کید و مکر دشمنان را به خودشان باز خواهند گرداند.
	از خداوند سبحانه و تعالی مسئلت داریم شرّ اشغالگران را از سر مردم عراق برطرف سازد و به دو ملت ایران و عراق - در سایه‌ی پرچم اسلام و عشق به پیامبر خدا و خاندان گرامیاش (صلوات‌اللَّه‌علیهم‌اجمعین) - سربلندی و عزت و پیشرفت عطا فرماید. آمین یا ربّ العالمین.
	والسّلام علیکم و رحمةاللَّه و برکاته