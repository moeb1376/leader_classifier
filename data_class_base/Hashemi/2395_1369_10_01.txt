
	بسم‌اللَّه‌الرّحمن‌الرّحیم‌
	از این‌که امروز به‌طور قطعی و رسمی، شرح وظایف نیروی زمینی سپاه پاسداران انقلاب اسلامی ابلاغ میشود، خیلی خوشحالم. واقعاً میتوان گفت که بخش عمده‌ی سپاه را نیروی زمینی تشکیل میدهد. همچنان که در گذشته هم تلاشهای فراوانی که برادران سپاه کردند، عمدتاً در محور نیروی زمینی بود. البته نیروی زمینی سپاه، یکجا نیروی دریایی هم میشود و کار آبی انجام میدهد؛ اما تلاشها و مجاهدتهای واقعاً برجسته‌ی شما برادران در بخش زمینی سپاه پاسداران، یکی از روشنترین و درخشانترین سابقه‌ها و خاطرات این دوازده سال بعد از پیروزی انقلاب است. حالا این بخش، با یک شرح وظایف روشن و مشخص، ان‌شاءاللَّه کار خودش را ادامه خواهد داد.
	در کنار نیروی زمینی و در میان بخشهای دیگر سپاه - که هر کدام اهمیت خاص خودشان را دارند - بخش بسیج و نیروی مقاومت، حایز کمال اهمیت است. ما امیدواریم که ان‌شاءاللَّه برادران نیرو - آقای ایزدی و سایر برادران - با اخلاص و تلاش و مجاهدتی که دارند و با راهنماییها و کمکهایی که فرماندهی و ستاد فرماندهی سپاه میکنند، بتوانند این وظایف را به شکل دقیقی، با واقعیتهای نیروی زمینی منطبق کنند و سازماندهیها را به همان شکلی که مقرر است، هرچه زودتر به سامان برسانند و این اطمینان کافی را برای مسؤولان و منتظران و متوقعان از سپاه به وجود بیاورند که نیروی زمینی، مثل همیشه آماده‌ی فداکاری و جانفشانی وانجام وظایف بزرگ خودش است.
	در تدوین این شرح وظایف، هم برادران ستاد سپاه خیلی زحمت کشیدند و هم آقای دکتر فیروزآبادی و آقای فروزنده واقعاً صرف وقت کردند. من میدیدم که اینها مثل یک طرح بزرگ مملکتی، روی جابه‌جا کردن این یگانها و واحدها و محلهای استقرار خیلی کوشش میکردند، تا بتوانند نظرات شما را تأمین کنند.
	سلام من را به همه‌ی برادران برسانید. ان‌شاءاللَّه موفق باشید.
	والسّلام علیکم و رحمةاللَّه و برکاته‌
	 
	 