
	  با تشکر از حضرت‌عالی که این فرصت را در اختیار ما قرار دادید، با عنایت به این‌که فردا آخرین جمعه ماه مبارک رمضان و مصادف با روز جهانی قدس است، اگر پیامی برای امّت شریف ایران و مسلمانان جهان دارید، بفرمایید.
	 بسم‌اللَّه‌الرّحمن‌الرّحیم. من در این شبهایی که گذشت، درتلویزیون دیدم که مردم راجع به روز قدس و درپاسخ به سؤالی که از آنها میشود، مطالبی رابیان میکنند که حاکی از آگاهی و روشن بینی و حضور و احساس مسؤولیت آنهاست. شاید لازم نباشد که به مردم عزیزمان چیزی دراین باب عرض کنم. لکن ازباب اینکه مسأله قدس مهم است و ازاین باب که امروز متأسفانه صهیونیستها در وارد آوردن فشار مضاعف به فلسطینیها حمایت میشوند و باتوجّه به این‌که بسیاری از کسانی که شعار فلسطین را میدادند، در بین راه، این ملت مظلوم را واگذاشتند و امروز، مبارزین فلسطینی و ملت مظلوم فلسطین، نیاز به حمایت جهانی و دلگرمی از سوی برادران مسلمان خودشان دارند، من به مردم عزیزمان و همین‌طور به همه ملتهای مسلمان توصیه میکنم که ان‌شاءاللَّه این روز را از گذشته گرمتر و پرشورتر برگزارکنند. این، به مبارزه و اصلاح امور فلسطینیها کمک خواهد کرد. اصلاح امور فلسطینیها به این است که ان‌شاءاللَّه مردم فلسطین - که صاحبان خانه‌شان هستند - حقّ خودشان را به دست آورند.
	 امیدواریم آحاد ملت عزیزمان موفّق باشند و این گام را هم مثل همه گامهای بلند و خوبی که برداشته‌اند، با موفقیّت بردارند. ...
	ان‌شاءاللَّه موفّق باشید.
	 