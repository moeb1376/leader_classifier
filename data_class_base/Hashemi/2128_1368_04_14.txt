
 بسم‌الله‌الرحمن‌الرحیم‌
 
 از همه‌ی‌ برادران‌ و خواهران‌ عزیز که‌ از راههای‌ دور و نزدیک‌ تشریف‌ آورده‌اند، صمیمانه‌ تشکر می‌کنم‌ و مصیبت‌ جانگداز رحلت‌ عزیز قلوب‌ مسلمین‌ و روح‌ پرتپش‌ امت‌ اسلام‌ را به‌ همه‌ی‌ شما تسلیت‌ می‌گویم‌.
 همه‌ی‌ شما می‌دانید که‌ مسلمین‌ در طول‌ تاریخ‌ به‌ اسلام‌ بدهکارند. خدا را شاکریم‌ که‌ با اعطای‌ ایمان‌ بر ما منت‌ نهاد و دلهای‌ ما را به‌ نور معرفت‌ خود و دین‌ منور کرد. همه‌ی‌ مسلمین‌ در مقابل‌ اسلام‌ بدهکار و مسؤولند; "الله‌ یمن‌ علیکم‌ ان‌ هداکم‌ للایمان‌". بر پایه‌ی‌ همین‌ مسؤولیت‌ است‌ که‌ مسلمین‌ صدر اسلام‌ و اصحاب‌ سیدالشهداء(علیه‌الصلاه‌والسلام‌) و اصحاب‌ ائمه‌ی‌ معصومین‌(ع‌) و همه‌ی‌ مؤمنین‌ و صالحین‌ و مخلصین‌ در طول‌ تاریخ‌ آن‌همه‌ تلاش‌ کردند، تا اسلام‌ را حفظ کنند و پیام‌ پیامبران‌(ع‌) را به‌ ما برسانند.
 شروع‌ مبارزات‌ ما هم‌ بر اساس‌ همین‌ مسؤولیت‌ و مدیون‌ بودن‌ مؤمنین‌ به‌ خدا و دین‌ بود که‌ آحاد و اقشار مختلف‌ مردم‌، انواع‌ و اقسام‌ تلاشها و زحمات‌ را مبذول‌ داشتند. امروز هم‌ همان‌طور است‌. خوشا به‌ حال‌ آن‌ فرد و قشری‌ که‌ مسؤولیت‌ خود را در قبال‌ اسلام‌ و دین‌ خدا بداند و به‌ آن‌ عمل‌ کند. این‌، بزرگترین‌ نعمت‌ الهی‌ برای‌ انسان‌ است‌ که‌ او را برای‌ رسیدن‌ به‌ کمال‌ آماده‌ می‌کند.
 برهمین‌ اساس‌، نکاتی‌ را به‌ شما دو قشر مهم‌ و تعیین‌کننده‌ در اجتماع‌ متذکر می‌شوم‌:
 اگر بخواهیم‌ کشورمان‌ به‌ طور نسبی‌ به‌ استغنا و خودکفایی‌ و بی‌نیازی‌ از دیگران‌ نایل‌ شود، باید در روستاها سرمایه‌ گذاری‌ کنیم‌ و زحمت‌ بکشیم‌. پایه‌ی‌ اول‌ خودکفایی‌، خودکفایی‌ در امور تغذیه‌ی‌ مردم‌ است‌. این‌که‌ می‌گوییم‌ خودکفایی‌ نسبی‌، به‌ خاطر آن‌ است‌ که‌ یک‌ کشور نمی‌تواند به‌ طور کامل‌ از دیگر کشورهای‌ جهان‌ بی‌نیاز باشد. تبادل‌ میان‌ ملتها و کشورها، امری‌ عادی‌ و معمولی‌ تلقی‌ می‌شود. عمده‌ این‌ است‌ که‌ یک‌ کشور بتواند روی‌ پای‌ خود بایستد و اساس‌ زندگی‌ خود را تأمین‌ کند.
 این‌ کار مستلزم‌ آبادی‌ روستاها و کار کشاورزان‌ و توجه‌ مسؤولان‌ و صرف‌ پول‌ و سرمایه‌ی‌ دولتی‌ و مردمی‌ در دهات‌ و روستاهاست‌. شما که‌ عضو شورای‌ اسلامی‌ هستید و توجه‌ مردم‌ روستا به‌ شماست‌، این‌ نکته‌ را به‌ برادران‌ و خواهران‌ روستایی‌ ابلاغ‌ کنید که‌ روستاییان‌ در طول‌ سالیان‌ بعد از پیروزی‌ انقلاب‌، نقش‌ مهمی‌ در همه‌ی‌ مراحل‌ خودکفایی‌ جبهه‌ی‌ جنگ‌، بسیج‌ عمومی‌ و پشتیبانیها داشتند. این‌ نقش‌ و حضور را باید تقویت‌ کرد.
 سیاست‌ کلی‌ در جمهوری‌ اسلامی‌ این‌ است‌ که‌ روستاها تقویت‌ و آباد شوند و کشاورزان‌ کار تولید را که‌ برای‌ آینده‌ی‌ این‌ کشور و سرنوشت‌ اسلام‌ و مسلمین‌ حایز اهمیت‌ است‌، جدی‌ بگیرند; مسؤولان‌ نیز باید بر همین‌ اساس‌ برنامه‌ریزی‌ کنند. امیدواریم‌ ان‌شاءالله‌ همه‌ی‌ این‌ کارها به‌ نحو شایسته‌ و مناسبی‌ انجام‌ گیرد و در کنار کارهای‌ صنعتی‌، استعداد عظیمی‌ که‌ در کشور ما برای‌ فعالیتهای‌ کشاورزی‌ نهفته‌ است‌، مورد توجه‌ قرار گیرد. ما که‌ می‌خواهیم‌ با ابرقدرتها و زورگوها و چپاولگرهای‌ دنیا سینه‌به‌سینه‌ شویم‌ و با آنها مقابله‌ کنیم‌، باید اساسی‌ترین‌ و اصلیترین‌ نیاز مردم‌ و کشور، یعنی‌ امر تغذیه‌ را به‌ نقطه‌ی‌ اطمینان‌بخشی‌ برسانیم‌، و این‌ جز با توجه‌ به‌ روستاها امکانپذیر نیست‌.
 مسؤولان‌ باید این‌ سیاست‌ را دنبال‌ کنند و خود روستاییان‌ هم‌ نسبت‌ به‌ این‌ قضیه‌ اهتمام‌ ورزند. ان‌شاءالله‌ خداوند هم‌ به‌ آنها کمک‌ خواهد کرد و به‌ کار و تلاش‌ مخلصانه‌ و مؤمنانه‌ی‌ آنها برکت‌ بیشتری‌ خواهد داد.
 شما برادران‌ اصناف‌ و بازاریان‌ نیز از اولین‌ روزهای‌ شروع‌ نهضت‌، پشت‌ سر امام‌ عزیزمان‌ ایستادید و اولین‌ پاسخهای‌ اجابت‌ را به‌ دعوت‌ او و کسانی‌ که‌ در جهت‌ انقلاب‌ حرکت‌ می‌کردند، دادید و در طول‌ سالیان‌ دراز مبارزه‌، حداکثر کمک‌ و حمایت‌ را نسبت‌ به‌ انقلاب‌ و مقام‌ معظم‌ امام‌ بزرگوارمان‌ داشتید. شما اصناف‌ مؤمن‌ و متعبد و بااخلاص‌، همیشه‌ مورد توجه‌ ایشان‌ بودید. در این‌ مورد، بارها از زبان‌ امام‌(ره‌) گفتار صریح‌ و روشنی‌ شنیدیم‌.
 واقعا اگر در نظام‌ تبادل‌ شهری‌ که‌ نیازهای‌ مردم‌ در اختیار کسبه‌ و اصناف‌ است‌، امانت‌ و امنیت‌ حقیقی‌ حکمفرما باشد، مردم‌ احساس‌ آسایش‌ خواهند کرد; هرچند در کشور کمبودهایی‌ هم‌ وجود داشته‌ باشد.
 کمبودها غالبا ناشی‌ از فشارهایی‌ است‌ که‌ دشمن‌ از چند طرف‌ بر ملت‌ ما وارد کرده‌ است‌. بنابراین‌، وجود کمبودها در دوران‌ جنگ‌ و حتی‌ در دوران‌ بازسازی‌، تا حدودی‌ قهری‌ است‌. هنر ملت‌ بزرگ‌ ایران‌ این‌ بود که‌ در مقابل‌ این‌ فشارها ایستادگی‌ کرد و استحکام‌ خودش‌ را نشان‌ داد و دشمن‌ را مجبور به‌ عقب‌نشینی‌ کرد.
 اگر امانتی‌ را که‌ خدای‌ متعال‌ از کاسب‌ و سوداگر و معامله‌گر ـ کسانی‌ که‌ دست‌ امین‌ مردم‌ در دادوستد هستند و نیاز جامعه‌ به‌ وسیله‌ی‌ آنها تأمین‌ می‌شود ـ انتظار دارد، در فضای‌ عمل‌ این‌ مجموعه‌ تقویت‌ شود، مردم‌ احساس‌ آسایش‌ و آرامش‌ خواهند کرد. البته‌ من‌ با اعتقاد و بصیرت‌ می‌گویم‌ که‌ تعداد کسانی‌ که‌ در میان‌ اصناف‌ و کسبه‌ توانستند این‌ امانت‌ را حفظ کنند، بسیار زیادند. آنها همان‌ مردم‌ مؤمنی‌ هستند که‌ در طول‌ سالهای‌ متمادی‌، همواره‌ در خدمت‌ انقلاب‌ بوده‌اند و کمکهایشان‌ به‌ انقلاب‌ و پیشروان‌ آن‌، واضح‌ و آشکار است‌.
 در کنار این‌ افراد، کسانی‌ هم‌ هستند که‌ فضای‌ امن‌ و امان‌ محیط کسب‌ را برای‌ مردم‌ به‌ هم‌ می‌زنند. من‌ بارها در ملاقات‌ با کسبه‌ و اصناف‌ و انجمنهای‌ اسلامی‌ اصناف‌ و بازاریها، روی‌ این‌ نکته‌ تکیه‌ کرده‌ام‌ و الان‌ هم‌ می‌خواهم‌ آن‌ را تکرار کنم‌: شما که‌ متعبد و متدین‌ و انقلابی‌ و مرید و مخلص‌ امام‌(ره‌) هستید و اسلام‌ برایتان‌ یک‌ باور حقیقی‌ است‌ و دلتان‌ برای‌ آن‌ می‌سوزد، باید کوشش‌ کنید و نگذارید که‌ محیط کار صنفی‌، با روشهای‌ غلط و سودجویانه‌ی‌ عده‌یی‌ معدود، بدنام‌ و خراب‌ شود.
 بعضی‌ از کسبه‌ با مردم‌ برخورد شایسته‌ نمی‌کنند و آن‌ امانت‌ لازم‌ را که‌ برای‌ کاسب‌ حبیب‌ خدا لازم‌ است‌، رعایت‌ نمی‌کنند و منتظر بهانه‌اند تا کلا نظام‌ کسب‌ و معامله‌گری‌ را زیر سؤال‌ ببرند. در این‌ خصوص‌، نظر اسلام‌ روشن‌ و مشخص‌ است‌. اسلام‌ نظام‌ خرید و فروش‌ و معامله‌ و تجارت‌ را امضاء و تأیید کرده‌ است‌. کسانی‌ که‌ در این‌ نظام‌ افساد می‌کنند و کار خلاف‌ انجام‌ می‌دهند، اگرچه‌ دستگاههای‌ دولتی‌ باید به‌ کارهای‌ خلاف‌ آنها رسیدگی‌ کنند، اما جو و محیط کار شما می‌تواند فشار زیادتری‌ روی‌ آنها وارد آورد. جوانهای‌ مؤمن‌ بازاری‌ و افراد غیور و انقلابی‌ باید مراقب‌ باشند که‌ در محیط کسب‌ و کار و بازار، به‌ حیثیت‌ انقلاب‌ و اسلام‌ لطمه‌ و صدمه‌ نخورد.
 همه‌ی‌ ما در مقابل‌ اسلام‌ و انقلاب‌ و دین‌ و قرآن‌، مسؤول‌ و مدیون‌ و بدهکاریم‌، که‌ باید این‌ بدهکاری‌ را ادا کنیم‌. امروز بحمدالله‌ در سطح‌ عالم‌، نظام‌ جمهوری‌ اسلامی‌ به‌ عنوان‌ یک‌ نظام‌ مستحکم‌ و تثبیت‌شده‌ و کاملا جاافتاده‌ معرفی‌ شده‌ و دشمن‌ را دچار حیرت‌ کرده‌است‌. این‌، به‌ برکت‌ ایمان‌ قوی‌ مردم‌ و مخصوصا وفاداری‌ عموم‌ قشرهای‌ ملت‌ نسبت‌ به‌ امام‌ و انقلاب‌ است‌.
 خیلی‌ از نظامها، ظاهر مستحکم‌ و باطن‌ پوکی‌ دارند; به‌ تشر و قدرت‌ ظاهری‌ و قبض‌ و بسط حکومتی‌ وابسته‌اند و مردم‌ به‌ عنوان‌ مبنای‌ حقیقی‌ قدرت‌، در آن‌ نظامها مطلقا حذف‌ شده‌اند و حضوری‌ ندارند. آن‌ نظامها هرچند ظاهر باثباتی‌ هم‌ داشته‌ باشند، اما باطن‌ پوکی‌ دارند. غالب‌ نظامهای‌ مرتجع‌ و وابسته‌ به‌ قدرتهای‌ جهانی‌ ـ مخصوصا امریکا ـ از این‌ قبیلند. نظامی‌ که‌ باطن‌ قوی‌ و قابل‌ اتکایی‌ دارد، نظامی‌ است‌ که‌ مبنای‌ حقیقی‌ قدرت‌ ـ یعنی‌ آراء و اراده‌ و حضور مردم‌ ـ در آن‌ تأمین‌ شده‌ باشد. اگر به‌ نظامهای‌ دنیا نگاه‌ کنید، خواهید دید که‌ غیر از جمهوری‌ اسلامی‌، هیچ‌ کشور دیگری‌ تا این‌ اندازه‌ به‌ آراء و اراده‌ و حضور مردم‌ متکی‌ نیست‌، و این‌ وسیله‌ی‌ استحکام‌ نظام‌ ماست‌. وظیفه‌ی‌ یکایک‌ مسؤولان‌ و مردم‌ این‌ است‌ که‌ حضور قوی‌ و اراده‌ی‌ مستحکم‌ عمومی‌ را با تمام‌ وجود حفظ کنند.
 ما باید بتوانیم‌ خلا وجود مبارک‌ و مقدس‌ امام‌ عزیز ـ آن‌ شخصیت‌ عظیم‌ و کفه‌ی‌ سنگین‌ ـ را با پیوند مستحکمتر میان‌ خود و خدا، و با اخلاص‌ و همبستگی‌ و تلاش‌ و حضور بیشتر و قویتر پر کنیم‌ و به‌ فضل‌ پروردگار راه‌ او را ادامه‌ دهیم‌.
 من‌ از روی‌ اعتقاد کامل‌ تکرار می‌کنم‌ که‌ آینده‌ی‌ روشنی‌ برای‌ ملت‌ ما در پیش‌ است‌، که‌ ان‌شاءالله‌ نشانگر گشایش‌ و استحکام‌ و قدرت‌ و رفاه‌ بیشتر و عدالت‌ کاملتر خواهد بود. همه‌ی‌ اینها از برکات‌ انفاس‌ مقدس‌ آن‌ عزیز بزرگوار است‌ که‌ حیات‌ و مماتش‌ مایه‌ی‌ برکات‌ الهی‌ بود.
 امیدواریم‌ دعای‌ ولی‌عصر(ارواحنالتراب‌مقدمه‌الفداء) و توجهات‌ آن‌ حضرت‌ شامل‌ حال‌ شما شود. باید پیوند خود را با مراکز معنوی‌ و الهی‌ و غیبی‌ هرچه‌ بیشتر مستحکم‌ کنیم‌، تا بتوانیم‌ با کمک‌ پروردگار اهداف‌ الهی‌ و اسلامی‌ را به‌ صورتی‌ که‌ خواست‌ امام‌ بود، در جامعه‌ پیاده‌ کنیم‌. خداوند ان‌شاءالله‌ روح‌ آن‌ بزرگوار را از همه‌ی‌ شما شاد و راضی‌ کند.
 والسلام‌ علیکم‌ و رحمه‌الله‌ و برکاته‌