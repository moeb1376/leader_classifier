
	بسم‌الله‌الرحمن‌الرحیم‌
	متقابلا به‌ همه‌ی برادران‌ و خواهران‌ که‌ از راههای دور تشریف‌ آوردند، این‌ مصیبت‌ بزرگ‌ و داغ‌ سنگین‌ را تسلیت‌ عرض‌ میکنم‌. امیدوارم‌ روح‌ مطهر امام‌ و باطن‌ نورانی آن‌ مرد خدا، به‌ همه‌ی ملت‌ ایران‌ و دیگر مسلمانان‌ عالم‌ مدد دهد، تا بتوانند ان‌شاءالله‌ راه‌ پرافتخار مورد رضای پروردگار را دنبال‌ کنند.
	انقلاب‌ ما دارای دو بعد بود: بعد داخلی و بعد خارجی. در بعد داخلی، ملت‌ فداکار ایران‌ زندگی دست‌ساخته‌ی فرهنگ‌ غرب‌ و آلوده‌ به‌ فساد قدرتهای استکباری را به‌ زندگی اسلامی ـ که‌ آرزوی همه‌ی مردم‌ ایران‌ بود ـ تبدیل‌ کرد. در این‌ بعد، پیشرفتهای بسیار چشمگیری هم‌ پدیدار شد. امروز روحیات‌ و واقعیات‌ زندگی ملت‌ ایران‌، با آنچه‌ که‌ قبل‌ از پیروزی انقلاب‌ وجود داشت‌ و دستهای استعماری روی آن‌ کار کرده‌ بودند، تفاوتهای بسیار زیادی دارد. البته‌ نمیگوییم‌ که‌ امروز زندگی ما کاملا اسلامی است‌; ولی معتقدیم‌ در مقایسه‌ با گذشته‌، به‌ مراتب‌ به‌ زندگی اسلامی نزدیک شده‌ایم‌ و باید تلاش‌ کنیم‌ که‌ باز هم‌ نزدیکتر شویم‌.
	زندگی و حیات‌ طیبه‌ی اسلامی، یعنی سعادت‌ دنیا و عقبی و رفاه‌ مادی و تعالی معنوی. انقلاب‌ ما این‌ حرکت‌ را در کشور به‌ وجود آورد و دست‌ قدرتمند الهی رهبر و امام‌ بزرگوار آن‌ را به‌ پیش‌ برد، و از این‌ جهت‌ امروز بحمدالله‌ در دنیا ملتی نمونه‌ هستیم‌.
	اهمیت‌ بعد خارجی انقلاب‌، کمتر از بعد داخلی آن‌ نیست‌. در بعد خارجی، انقلاب‌ ما توانست‌ ملتهای مسلمان‌ را با هم‌ آشنا، و نسبت‌ به‌ یکدیگر دلسوز و علاقه‌مند کند. سالهای متمادی استعمار در میان‌ کشورهای اسلامی کار کرد، تا آنها را از هم‌ جدا کند و یا در مقابل‌ یکدیگر قرار دهد; فارس‌ در مقابل‌ عرب‌، هر دو در مقابل‌ ترک، هر سه‌ در مقابل‌ ملت‌ پاکستان‌، و همه‌ در مقابل‌ ملتهای دیگر مسلمان‌. استعمار قصد داشت‌ با این‌ کار، بین‌ کشورها و دولتها، مرزهای جغرافیایی و نژادی و ملی به‌ وجود آورد. این‌که‌ امروز میبینید بعضی از سلاطین‌ و رؤسای دست‌نشانده‌ی استعمار فریاد ملیت‌گرایی و قومیت‌گرایی را در دنیا سر میدهند، در اصل‌ همان‌ خطوط و روشهای استعماری را دنبال‌ میکنند.
	انقلاب‌ ما ملتها را با هم‌ آشنا و نزدیک کرد. امروز کشورها و ملتهای اسلامی، به‌ برکت‌ انقلاب‌ ایران‌ احساس‌ میکنند که‌ روحیه‌ی مسلمانی در آنها زنده‌ شده‌ است‌. ملتهای عرب‌، پیش‌ از آن‌که‌ به‌ عرب‌ بودن‌ خود افتخار کنند ـ اگر وجدان‌ و ایمانشان‌ آزاد باشد ـ به‌ مسلمانی خویش‌ افتخار میکنند. ملت‌ مسلمان‌ شبه‌قاره‌ی هند و آفریقا و سایر ملتهای مسلمان‌ آسیا نیز به‌ مسلمانی خود افتخار میکنند.
	اسلام‌ به‌ برکت‌ انقلاب‌، به‌ صورت‌ یک ارزش‌ درآمد و مسلمانها با احساس‌ اسلام‌، به‌ هم‌ نزدیک شدند; و از سوی دیگر، دشمنان‌ جهانی اسلام‌ ـ یعنی استکبار جهانی و شرق‌ و غرب‌ متجاوز و امریکای تجاوزکار و غارتگر ـ که‌ از اعماق‌ وجود با اسلام‌ مخالفند، از وحدت‌ اسلامی و آشنایی ملتهای مسلمان‌ با یکدیگر، دچار وحشت‌ شده‌اند.
	ما که‌ امروز برای امام‌(ره‌) عزادار هستیم‌، باید این‌ دو بعد را با کمال‌ جدیت‌ مورد توجه‌ و نظر قرار دهیم‌; والا اگر خدای ناخواسته‌ راه‌ و وصیت‌ امام‌ فراموش‌ بشود ـ که‌ ان‌شاءالله‌ هرگز فراموش‌ نخواهد شد ـ نتایج‌ زحمات‌ طولانی آن‌ بزرگوار از بین‌ خواهد رفت‌.
	امروز هر دو بعد انقلاب‌ برای ما حایز اهمیت‌ است‌. در بعد داخلی، باید تمام‌ اقشار ملت‌ و مسؤولان‌ و علمای اعلام‌ و معلمان‌ و گویندگان‌ و نویسندگان‌ و سازندگان‌ و برنامه‌ریزان‌ و سیاستگذاران‌ تلاش‌ کنند، تا باز هم‌ جامعه‌ را به‌ سمت‌ زندگی اسلامی جلوتر ببریم‌ و به‌ آرمانها نزدیکتر کنیم‌. و در بعد خارجی انقلاب‌ نیز، باید همه‌ی ملتهای مسلمان‌ ـ بخصوص‌ علما و روشنفکران‌ و کسانی که‌ حرفشان‌ بر ذهن‌ مردم‌ اثر میگذارد ـ تلاش‌ کنند، تا وحدت‌ و نزدیکی و آشنایی ایجادشده‌، حفظ و تقویت‌ شود.
	در مراسم‌ حج‌ که‌ متأسفانه‌ دست‌ مزدوران‌ دست‌نشانده‌ی استکبار جهانی، ملت‌ ما را در این‌ دوسال‌ از زیارت‌ خانه‌ی خدا و مرقد مطهر رسول‌ اکرم‌(ص‌) محروم‌ کرده‌ است‌، باید بازگشت‌ به‌ اسلام‌ و نزدیک شدن‌ آحاد امت‌ اسلامی به‌ یکدیگر، مورد تأکید قرار گیرد. مسلمانان‌ کشورهای اسلامی و نیز مسلمانانی که‌ در کشورهای غیراسلامی در اقلیت‌ هستند، باید بدانند که‌ ملت‌ ما پیوند الهی و اسلامی خود با ملتهای مسلمان‌ دیگر را هرگز فراموش‌ نخواهد کرد و به‌ آن‌ اهمیت‌ خواهد داد. این‌، وصیت‌ امام‌ بزرگوار(ره‌) است‌.
	من‌ به‌ شما برادران‌ و خواهران‌ عزیز که‌ از راههای دور تشریف‌ آوردید و همچنین‌ به‌ برادران‌ محترم‌ پاکستانی توصیه‌ میکنم‌ که‌ هرگز احساس‌ کار و تلاش‌ برای ساختن‌ جامعه‌ی اسلامی کامل‌ در داخل‌، و پیوند مستحکم‌ برادری و اسلامی در خارج‌ را فراموش‌ نکنید. دو رکن‌ اساسی و دو روی صفحه‌ی انقلاب‌ ما، همین‌ نکته‌ است‌.
	امیدوارم‌ خدای متعال‌ به‌ همه‌ی مسلمانان‌ عالم‌ کمک کند، تا در راه‌ پیروزی جهانی اسلام‌ تلاش‌ کنند، و مخصوصا به‌ ملت‌ بزرگ‌ ایران‌ توفیق‌ دهد، تا بتواند راه‌ پرافتخار و شرافت‌آمیزی که‌ امام‌ بزرگوار ما را در آن‌ مسیر رهبری و هدایت‌ کرد، ادامه‌ دهد.
	در مراجعت‌ به‌ شهرهای خود، سلام‌ من‌ را به‌ همه‌ی برادران‌ و خواهران‌ عزیز همشهری خویش‌ ابلاغ‌ کنید. خداوند ان‌شاءالله‌ شما را تأیید کند و روح‌ مقدس‌ امام‌(ره‌) را از همه‌ی ما راضی کند و دعای حضرت‌ بقیه‌الله‌(ارواحنافداه‌) را شامل‌ حال‌ ما قرار دهد.
	والسلام‌ علیکم‌ و رحمه‌الله‌ و برکاته‌