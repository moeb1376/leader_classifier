
	بسم‌الله‌الرّحمن‌الرّحیم
	 
	دست و پنجه‌ی آقای رئیس درد نکند. خداوند شما عزیزان را که در میدانهای مختلف، قابلیتهای خودتان را اثبات کردید، از بندگان صالحش قرار دهد. خداوند جسم‌های مطهر و پاکیزه‌ی شما را مشمول لطف و رحمت خود قرار دهد و به شما شفای کامل عنایت کند. خداوند زحمات همه‌ی مجاهدان فی سبیل‌الله - بخصوص شما عزیزان - را مقبول درگاه خود قرار دهد. خداوند اهداف این انقلاب و اهداف شما مجاهدان فی سبیل‌الله را برای این ملت آسان کند و ما را به آن هدفها برساند. خداوند شر دشمنان را از سر ملت ایران کوتاه کند؛ به اسلام و قرآن حاکمیت کامل بخشد؛ ما را از بندگان صالح خودش قرار دهد؛ از ما راضی باشد؛ ما را در راه خود زنده بدارد و در راه خود بمیراند. خداوند روح پر فتوح امام بزرگ و عزیزمان را از ما شاد بدارد و آن روح مطهر و نورانی را مشمول عنایات و تفضلات خود قرار دهد. خداوند ملت ما را سرافراز و سر بلند بدارد. خداوند همه‌ی خستگیهای شما را در راه انقلاب، با رؤیت آقا امام زمان - عجل‌الله‌فرجه - بر طرف کند و همه‌ی ما را مشمول لطف و رحمت و عنایت آن بزرگوار و از یاران ایشان قرار دهد و قلب مقدس آن بزرگوار را از ما شاد و خشنود گرداند.
	 
	رحم الله من قرأ الفاتحة مع الصّلوات